# شرایط استفاده از اپلکیشن تلفنی مقابله با خشونت مبتنی بر جنسیت اجتماعیUNFPA  و بیانیه حفظ حریم خصوصی

**بیانیه حفظ حریم خصوصی**

صندوق جمعیت ملل متحد (UNFPA) نهادی است که متعهد به حفظ حریم شخصی شما و احترام به آن است. در این بیانیه حفظ حریم خصوصی، سیاست UNFPA در مورد جمع‌آوری و به اشتراک‌گذاری اطلاعات کاربران از طریق این اپلیکیشن تلفنی (که از این پس "اپلیکیشن پیشگیری از خشونت مبتنی بر جنسیت اجتماعی" یا "اپلیکیشن" نامیده خواهد شد) تعریف شده است.

این بیانیه حفظ حریم خصوصی همچنین توضیح می‌دهد که هنگام استفاده از این اپلیکیشن چه اطلاعاتی جمع‌آوری، ذخیره و منتقل می‌شوند و در اختیار UNFPA و اشخاص ثالث قرار می‌گیرند و UNFPA چگونه این اطلاعات را ذخیره کرده و از آنها استفاده می‌کند. اطلاعاتی که کاربران به شکل داوطلبانه در اختیار UNFPA قرار می‌دهند با نهایت دقت و امنیت ذخیره می‌شود و برای هیچ هدفی غیر از موارد ذکر شده در این بیانیه حفظ حریم خصوصی استفاده نمی‌شود.

**الف) جمع آوری اطلاعات شخصی فرد و استفاده از آنها**

**جمع آوری اطلاعات:** هنگام استفاده از این اپلیکیشن، داده‌های کلی به دست آمده از موارد استاندارد ثبت شده توسط سرورها مانند آدرس پروتکل اینترنت (IP)، مدت زمان گذرانده شده در کل اپلیکیشن، نرم افزار مورد استفاده، زمان صرف شده و اطلاعات مشابه ذخیره می‌شود. اینکه اطلاعات شخصی خود را ارائه دهید یا نه، تصمیم با شماست. هنگامی که عمل خاصی مانند ایجاد تقویم چرخه قاعدگی را در این اپلیکیشن انجام می‌دهید، اطلاعات شخصی خود در موضوعاتی مانند جنسیت، تاریخ تولد، سلامتی و سایر اطلاعات مشابه را آگاهانه و با رضایت خود با ما در میان می‌گذارید. اگرچه این داده‌ها، اطلاعات شناسایی شخصی نیستند، اما UNFPA این داده‌ها را مطابق با استانداردهای اطلاعات شناسایی شخصی ارزیابی می‌کند. موقعیت مکانی که شما آن را آگاهانه و مطابق میل خود به اشتراک می‌گذارید، به منظور به اشتراک گذاری با افراد مشخص شده برای تماس در مواقع ضروری، به شکل موقتی به سرورها منتقل می‌شود. توجه داشته باشید که هنگام تکمیل داده‌ها، اطلاعات شخصی مربوط به شخص ثالث (مانند شماره تلفن تماس در مواقع اضطراری) را نیز با اطلاع و رضایت طرف ثالث به اشتراک می‌گذارید.

**نگهداری:** این اطلاعات تنها با آگاهی و رضایت شما جمع‌آوری و در پایگاه‌های مختلف داده UNFPA ذخیره می‌شود. اطلاعات شما برای مقاصد مندرج در این بیانیه تنها به میزان لازم ذخیره می‌شود. شماره تلفن‌های تعیین شده از سوی شما برای تماس در مواقع اضطراری و نیز متن پیام‌های اضطراری در محل ذخیره خود تلفن ذخیره می‌شود و به سرورهای UNFPA ارسال نمی‌شوند. پیام‌های کئتاه اضطراری از طریق رابط کاربری تلفن ارسال می‌شوند.

**نحوه استفاده:** UNFPA می‌تواند از اطلاعاتی که ارائه می‌دهید به شکل زیر استفاده کند:

- تجزیه و تحلیل اطلاعات مربوط به تغییر و استفاده از اپلیکیشن پیشگیری از خشونت مبتنی بر جنسیت اجتماعیی و هر چه بهتر کردن این اپلیکیشن. این موضوع به اطلاعات شخصی مربوط نمی‌شود.

- دسترسی به کاربران به منظور درک نیازها یا مشکلات آنها و انجام اقدامات دیگر برای کمک به آنها با کنترل تعداد دفعات استفاده از بخشهای مختلف اپلیکیشن.

**انتقال:** UNFPA می‌تواند اطلاعات ارائه شده از سوی شما از جمله موارد زیر را به روشهای زیر به اشخاص ثالث منتقل کند:

به منظور ارائه خدمات بهتر به شما و افزایش کیفیت خدمات ارائه شده توسط این اپلیکیشن، می‌توانیم اطلاعات شخصی شما را با طرفینی که اپلیکیشن را توسعه می‌دهند، به ارائه دهندگان خدمات در داخل و خارج از کشور و آن دسته از سرورهای گوگل که فقط توسط پرسنل مجاز UNFPA کنترل می‌شوند، در چارچوب اهداف از پیش تعیین شده، در میان بگذاریم. همچنین ممکن است به منظور تهیه گزارشات مربوط به استفاده از اپلیکیشن، شناسایی افرادی که از اپلیکیشن استفاده می‌کنند و رفع شکایات مربوط به اپلیکیشن، اطلاعات مذکور مورد استفاده قرار گیرند.

**ب. امنیت**

اطلاعات شخصی که داوطلبانه در اختیار اپلیکیشن قرار می‌دهید بدون رضایت قبلی شما با اشخاص ثالث به اشتراک گذاشته نمی‌شود یا به آنها فروخته نمی‌شود. اما برای  اینکه کل خانواده UNFPA بتوانند پاسخگویی هر چه بهتر نیازهای شما باشند، می‌توانیم اطلاعات آماری غیرشخصی کاربران را با شرکای پروژه به اشتراک بگذاریم. اطلاعاتی که کاربران اپلیکیشن پیشگیری از خشونت مبتنی بر جنسیت اجتماعی به صورت داوطلبانه در اختیار UNFPA قرار می‌دهند با نهایت دقت و امنیت ذخیره می‌شود و برای هیچ هدفی غیر از موارد ذکر شده در این بیانیه حفظ حریم خصوصی یا با اخذ رضایت صریح و روشن از شما مورد استفاده قرار نمی گیرد. UNFPA برای محافظت از اطلاعات موجود در سیستم و جلوگیری از امحای آنها، سوء استفاده از آنها، دسترسی به آنها یا افشای غیر مجاز آنها، تغییر یا تخریب آنها از برخی روش‌های فنی و تدابیر امنیتی استفاده می‌کند.

با این حال، UNFPA در زمینه تامین امنیت اطلاعات هیچ‌گونه مسئولیتی را بر عهده نمی‌گیرد.


**اعلان تغییر در بیانیه حفظ حریم خصوصی**

برای مطلع شدن از اینکه چه نوع اطلاعاتی جمع‌آوری کرده و چگونه از آنها استفاده می‌کنیم، اگر UNFPA تصمیم بر اعمال تغییرات در این بیانیه حفظ حریم خصوصی بگیرد، حتما شما را در جریان این تغییرات قرار می‌دهد.

**شرایط استفاده**

**الف)  بدون ضمانت**

شما صراحتا اعلام می‌کنید و می‌پذیرید که خطرات استفاده از این اپلیکیشن به طور کامل بر عهده شماست. این اپلیکیشن و خدمات ارائه شده توسط آن "به شکلی که هست"، "مادامی که در دسترس باشد" و بدون هیچ گونه ضمانتی ارائه می‌شود و در مورد قابلیت استفاده تجاری از آن، کیفیت قابل قبول آن، مناسب بودن آن برای یک هدف خاص، دقیق بودن، استفاده بدون نیاز به مداخله و عدم نقض حقوق طرفین ثالث هیچ ضمانت ضمنی و یا شرایط صریح ارائه نمی‌دهد، علاوه بر این UNFPA در رابطه با این اپلیکیشن و خدمات ارائه شده توسط آن، هیچگونه ضمانتی به شکل سیستماتیک و ضمنی ارائه نداده و نیز مسئولیت نمایندگی را نمی‌پذیرد.

**ب. محدوده مسئولیت‌ها**

UNFPA در برابر کلیه صدمات فیزیکی، ضررها و آسیب‌هایی نظیر از دست دادن سود، از بین رفتن داده‌ها، ایجاد تعلل در کار یا سایر خسارات یا زیان‌های تجاری، صرف نظر از اینکه نوع مسئولیت چه چیزی باشد (قرارداد، عملی ناحق یا هر دلیلی دیگر) و بدون توجه به علت آن و نحوه بروز آنها، خواه به شکل تصادفی پیش آمده یا مختص موقعیت خاص باشند، به شکل مستقیم بروز کرده یا نتیجه غیرمستقیم عملی خاص باشند، ناشی از استفاده یا عدم استفاده از اپلیکیشن باشند، حتی اگر UNFPA را در جریان احتمال بروز چنین خسارت و آسیبی قرار داده باشید، به هیچ وجه مسئولیت قبول نکرده و مسئول شناخته نمی‌شود.

**ج- سلب مسئولیت از لینک‌هایی که به سایت‌های دیگر ارجاع می‌دهند و بارگذاری محتوا در شبکه های اجتماعی**

این اپلیکیشن ممکن است حاوی لینک‌های پیوندی باشد که توسط آنها دسترسی به خدمات و وب سایت‌های UNFPA و/یا اشخاص ثالث (به شکل جدا جدا و در حالت کلی "خدمات خارجی" نامیده می‌شوند) فراهم شود. مسئولیت استفاده از خدمات خارجی کاملاً بر عهده خود شماست. UNFPA نمی‌تواند مسئولیت کنترل محتوا یا صحت خدمات خارجی را بر عهده گرفته و آنها را ارزیابی کند و از خدمات خارجی ارائه شده توسط اشخاص ثالث مسئول شناخته نمی‌شود. داده‌های به نمایش گذاشته‌شده در این اپلیکیشن یا لینک‌های پیوندی آن، از جمله داده‌های مالی، پزشکی و موقعیت مکانی (که تنها محدود به این موارد نیستند)، تنها با هدف اطلاعات عمومی نمایش داده می‌شوند و تحت ضمانت UNFPA یا نهادهای وابسته به آن نیستند. از داده‌های جای گرفته در لینک‌های پیوندی، نمی‌توان مغایر با شرایط استفاده یا به نحوی که ناقض حقوق مالکیت معنوی UNFPA یا اشخاص ثالث باشد، استفاده کرد. شما می‌پذیرید که نمی‌توانید از اطلاعات جای گرفته در لینک‌های پیوندی برای آزار، سوء استفاده، تعقیب مصرانه، تهدید یا بدنام‌سازی یک شخص یا یک موسسه استفاده کنید و در صورت بروز چنین وضعیتی UNFPA مسئول نخواهد بود. خدمات خارجی (لینک‌های پیوندی) ممکن است به همه زبان‌ها یا در کشور شما در دسترس نباشد یا استفاده از آنها در مکانهای خاص درست نباشد یا این خدمات در آن مکان‌ها اصلا ارائه نشود. پیروی از تمامی قوانین مربوط به استفاده از خدمات خارجی، تنهادر مسئولیت شخص شماست. UNFPA می‌تواند هر زمان که بخواهد و بدون اطلاع شما، شرایط دسترسی به خدمات خارجی را تغییر دهد، به تعلیق درآود، آنها را حذف کند، دسترسی به آنها را محدود کرده یا به طور کامل مسدود کند و این حق را برای خود محفوظ نگه می‌دارد. UNFPA در مورد شیوه‌های حفظ حریم خصوصی، شرایط استفاده یا محتوای ارائه شده توسط خدمات خارجی هیچ‌گونه مسئولیتی را نمی‌پذیرد.

وقتی محتوایی را در اپلیکیشن یا هر شبکه اجتماعی بارگذاری کرده و UNFPA را برچسب‌گذاری می‌کنید، محتوای بارگذاری شده، تابع شرایط استفاده و سیاست حفظ حریم خصوصی وب سایت خواهد بود. UNFPA از شرایط استفاده، شیوه‌های حفظ حریم خصوصی یا محتوای این شبکه‌های اجتماعی و وب سایت‌ها مسئول نیست.

**ت - امتیازات و معافیت‌ها**

هیچ جمله مندرج در این بیانیه حفظ حریم خصوصی یا شرایط استفاده، نمی‌تواند به شکل محدود کردن امتیازات و معافیت‌های ویژه سازمان ملل متحد و نهادهای وابسته به آن یا چشم‌پوشی کردن از آنها تعبیر و تفسیر شود.

در صورت داشتن سواا در زمینه بیانیه حفظ حریم خصوصی یا شرایط استفاده می‌توانید سوالات خود را به آدرس amber@unfpa.org ارسال کنید.

**اعلام رضایت صریح و  روشن**

در مورد نحوه ذخیره، پردازش و انتقال اطلاعات شخصی من توسط این اپلیکیشن اطلاعات لازم را دریافت کردم و بیانیه حفظ حریم خصوصی را خواندم.

فرصت لازم برای ارزیابی این اطلاعات و پرسیدن سوالات مربوط به آن در اختیار من قرار داده شد و زمینه لازم برای دریافت پاسخ‌های قانع‌کننده به این سوالات فراهم گردید.

من می‌دانم که در صورت تمایل می‌توانم از این اپلیکیشن استفاده کنم و در هر زمان که بخواهم می‌توانم استفاده از این اپلیکیشن را متوقف کنم. من حق دارم به محض قطع استفاده از اپلیکیشن از UNFPA بخواهم که اطلاعات شخصی من را پاک کند.

من می‌پذیرم که داده‌های شخصی من با هدف ارائه خدمات بهتر به من برای حداکثر زمان لازم ذخیره شده و در چارچوب اهداف از پیش تعیین شده، در اختیار ارائه‌دهندگان خدمات مربوطه، در داخل و خارج از کشور قرار گیرد.

بدینوسیله رضایت خود را با  پردازش داده‌های شخصی‌ام توسط UNFPA مطابق آنچه که در بیانیه حفظ حریم خصوصی اعلام شد، بیان می‌کنم.

-
